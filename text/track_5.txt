Esimese vaatuse esimeses pooles on publik üsnagi kohmetunud olekuga ega oska saalilakke kinnitatud suurel õhupall-ekraanil etendatavasse näitemängu kuidagi suhtuda. Ent kui kaamera ette saabub ja õhupallile manatakse Jörgen Liik Nick Bottomina, kes möirgab daamidele hirmu nahka ajava lõvina ning teeb Thisbena sama heledat häält kui Krõõt, avaneb publiku süda.
